
## EXAM02 – فصل ۲: مدل‌های فرآیند مهندسی نرم‌افزار 



---

# بخش اول – سؤالات تشریحی

### سؤال تشریحی 1  
مدل فرآیند عمومی (Generic Process Model) شامل پنج فعالیت اصلی و مجموعه‌ای از فعالیت‌های چتری است. هر یک از فعالیت‌های اصلی را به‌صورت علمی تعریف کنید و سپس تحلیل کنید که چگونه تعامل این فعالیت‌ها با فعالیت‌های چتری، کنترل و کیفیت فرآیند توسعه را تضمین می‌کند.  

```پاسخ شما```


1. ارتباط: گفت‌وگو با ذی‌نفعان برای شناخت نیازها و اهداف پروژه و ثبت آن‌ها این مرحله پایه‌ی کار محسوب می‌شود.  
2. برنامه‌ریزی: مشخص کردن زمان‌بندی، منابع، هزینه‌ها و ریسک‌ها. در واقع نقشه‌ی راه پروژه در این مرحله طراحی می‌شود.  
3. مدل‌سازی: شامل تحلیل و طراحی سیستم است؛ در این بخش مدل‌های داده، معماری، رفتار و رابط کاربری ساخته می‌شوند.  
4. ساخت: کدنویسی و اجرای تست‌های واحد انجام می‌شود و محصول واقعی شکل می‌گیرد.  
5. استقرار: نرم‌افزار به کاربر تحویل داده می‌شود و بازخورد او برای بهبود نسخه‌های بعدی جمع‌آوری می‌گردد.  

فعالیت‌های چتری  
این فعالیت‌ها در تمام مراحل حضور دارند تا روند کار کنترل شود . مدیریت پروژه باعث می‌شود کارها طبق برنامه جلو برود .مدیریت ریسک خطرات احتمالی را زودتر شناسایی و کاهش دهد. تضمین کیفیت مطمئن می‌شود خروجی با استانداردها هماهنگ باشد .مدیریت پیکربندی تغییرات کد و مستندات را تحت کنترل نگه می‌دارد و اندازه‌گیری هم کمک می‌کند عملکرد پروژه بررسی و اصلاح شود.  

تحلیل و تعامل  
فعالیت‌های اصلی مسیر توسعه نرم‌افزار را می‌سازند، اما فعالیت‌های چتری مثل یک لایه پشتیبان روی همه‌ی مراحل قرار دارند. این ترکیب باعث می‌شود پروژه قابل کنترل باشد، کیفیت محصول افزایش یابد و تغییرات یا ریسک‌ها بهتر مدیریت شوند. در نتیجه خروجی نهایی مطمئن‌تر و استانداردتر خواهد بود



```اتمام پاسخ```.
### سؤال تشریحی 2  
مدل‌های تجویزی (Prescriptive Models) مانند آبشاری، V، افزایشی، نمونه‌سازی و مارپیچی هرکدام مزایا و معایب متفاوتی دارند. دو مدل را انتخاب کرده و ضمن تعریف آن‌ها، توضیح دهید که برای چه نوع پروژه‌هایی مناسب هستند و چه ریسک‌هایی را بهتر مدیریت می‌کنند.  

```پاسخ شما```



مدل آبشاری :
مدل کلاسیک و خطی است که هر مرحله باید کامل شود تا مرحله بعدی شروع شود. ترتیب مراحل شامل نیازمندی، طراحی، پیاده‌سازی، تست و استقرار است.

مناسب برای:  
پروژه‌های کوچک یا پروژه‌هایی که نیازمندی‌ها کاملاً مشخص و ثابت هستند، مثل پروژه‌های دولتی یا نرم‌افزارهایی با تغییرات کم.

مدیریت ریسک:  
این مدل ریسک ناشی از تغییرات نیازمندی‌ها را بهتر مدیریت می‌کند، چون فرض بر ثبات نیازهاست. همچنین با مستندسازی کامل، ریسک سوء‌تفاهم در مراحل کاهش می‌یابد.


 مدل نمونه‌سازی :
در این مدل یک نمونه اولیه  سریع ساخته می‌شود تا نیازهای کاربر بهتر درک شوند. نمونه می‌تواند سریع، تکاملی یا دورریختنی باشد.

مناسب برای:  
پروژه‌هایی که نیازمندی‌ها مبهم یا نامشخص هستند و لازم است با تعامل مستقیم با مشتری روشن شوند. مثل اپلیکیشن‌های جدید که تجربه کاربری اهمیت زیادی دارد.

مدیریت ریسک:  
این مدل ریسک ناشی از درک ناقص نیازمندی‌ها را بهتر مدیریت می‌کند، چون مشتری نمونه اولیه را می‌بیند و بازخورد می‌دهد. در نتیجه احتمال خطا در تعریف نیازها کمتر می‌شود



```اتمام پاسخ```

---

# بخش دوم – سؤالات تستی (چهارگزینه‌ای)

### سؤال 1  
کدام گزینه بهترین تعریف از «فرآیند نرم‌افزار» است؟  
- [ ] الف) مجموعه‌ای از ابزارهای تست نرم‌افزار  
- [x] ب) مجموعه‌ای از فعالیت‌ها و وظایف برای تولید نرم‌افزار باکیفیت  
- [ ] ج) تنها فعالیت‌های طراحی و پیاده‌سازی  
- [ ] د) فرآیندی خودکار بدون دخالت انسان  

### سؤال 2  
در سطح‌بندی فرآیند، کوچک‌ترین واحد قابل پیگیری کدام است؟  
- [ ] الف) Activity  
- [ ] ب) Action  
- [x] ج) Task  
- [ ] د) Sub-Activity  

### سؤال 3  
کدام‌یک از فعالیت‌های چارچوبی در مدل فرآیند عمومی شامل تعامل مستقیم با ذی‌نفعان است؟  
- [ ] الف) Modeling  
- [ ] ب) Construction  
- [x] ج) Communication  
- [ ] د) Deployment  

### سؤال 4  
کدام جریان فرآیند دارای ساختار خطی و غیرتکراری است؟  
- [ ] الف) Iterative Flow  
- [ ] ب) Evolutionary Flow  
- [ ] ج) Parallel Flow  
- [x] د) Linear Flow  

### سؤال 5  
کدام مدل برای پروژه‌هایی با نیازمندی‌های ثابت و تغییرات کم مناسب‌تر است؟  
- [ ] الف) مدل افزایشی  
- [ ] ب) مدل چابک (Agile)  
- [x] ج) مدل آبشاری  
- [ ] د) مدل نمونه‌سازی  

### سؤال 6  
کدام گزینه یکی از مزایای مدل V است؟  
- [ ] الف) انعطاف‌پذیری بالا در برابر تغییرات  
- [x] ب) هم‌راستاسازی طراحی و تست در مراحل متناظر  
- [ ] ج) نیاز به مستندسازی حداقلی  
- [ ] د) مناسب بودن برای پروژه‌های با نیازمندی‌های بسیار مبهم  

### سؤال 7  
در مدل مارپیچی (Spiral)، مرحله‌ای که بیشترین تأکید را دارد کدام است؟  
- [x] الف) تحلیل ریسک  
- [ ] ب) نوشتن کد  
- [ ] ج) طراحی اولیه  
- [ ] د) نصب و استقرار  

### سؤال 8  
کدام گزینه از اصول Agile است؟  
- [ ] الف) مستندسازی جامع بر نرم‌افزار قابل اجرا ارجحیت دارد  
- [ ] ب) پیروی کامل از برنامه نسبت به پاسخ به تغییرات ارجح است  
- [x] ج) افراد و تعاملات بر فرآیندها و ابزارها ارجحیت دارند  
- [ ] د) قرارداد با مشتری بر همکاری نزدیک ارجحیت دارد  

### سؤال 9  
کدام ویژگی، مدل افزایشی (Incremental Model) را توصیف می‌کند؟  
- [ ] الف) تحویل نرم‌افزار تنها در پایان پروژه  
- [x] ب) توسعه نسخه‌های قابل تحویل در هر تکرار  
- [ ] ج) تمرکز بر مستندسازی جامع پیش از شروع توسعه  
- [ ] د) عدم امکان بازخوردگیری از مشتری  

### سؤال 10  
کدام گزینه یکی از چارچوب‌های متداول در مدل‌های چابک است؟  
- [ ] الف) V-Model  
- [x] ب) Scrum  
- [ ] ج) Waterfall  
- [ ] د) SPICE  
 
